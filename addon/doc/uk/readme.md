# WordNav (навігація по словах) #

* Автор: Tony Malykh
* Завантажити [стабільну версію][1]
* Сумісність з NVDA: 2019.3 та новіші

Додаток WordNav для NVDA покращує вбудовану навігацію по слову, а також
додає додаткові команди навігації по слову з різним визначенням слова.

Більшість текстових редакторів підтримують команди Control+стрілка
вліво/стрілка вправо для навігації словами. Однак визначення слова
змінюється від однієї програми до іншої. Особливо це стосується сучасних
веб-текстових редакторів, таких як Monaco. NVDA має знати визначення слова в
цій програмі, щоб правильно говорити слова. Якщо NVDA не знає точного
визначення, то або слова будуть пропущені, або вимовлені кілька
разів. Більше того, деякі веб-текстові редактори розміщують курсор у кінці
слова, а не в його початку, що значно ускладнює редагування для користувачів
з порушеннями зору. Для того, щоб подолати цю проблему, я створив покращені
команди навігації по словах, які беруть визначення слова з Notepad ++, і
вони не покладаються на визначення слів програмами, а скоріше розбирають
рядки в слова на стороні NVDA. Жест Control+стрілка вліво/вправо навіть не
надсилається до програми, забезпечуючи таким чином послідовність промови.

Зверніть увагу, що прототип WordNav раніше був частиною доповнення до
[Tony's
enhancements](https://github.com/mltony/nvda-tonys-enhancements/). Видаліть
його або оновіть до [останньої стабільної
версії](https://github.com/mltony/nvda-tonys-enhancements/releases/latest/download/tonysEnhancements.nvda-addon)
щоб уникнути конфліктів.

Наразі  WordNav підтримує чотири визначення слова, призначені для різних
жестів:

* `Лівий control+стрілки`: визначення Notepad++, яке розпізнає буквенно-
  цифрові символи як слова, і суміжні розділові знаки також розпізнаються як
  слова. Це має бути найзручнішим визначенням слова для більшості
  користувачів.
* `Правий control+стрілки`: Визначення точного слова розділяє
  `camelCaseIdentifiers` і `underscore_separated_identifiers` на окремі
  частини, що дозволяє курсору переходити до ідентифікаторів.
* `Лівий control+Windows+стрілки`: Визначення об’ємних слів розглядає майже
  всі символи пунктуації, прилеглі до тексту, як частину одного слова, тому
  такі шляхи, як `C:\directory\subdirectory\file.txt` трактуватимуться як
  одне слово.
* `Правий control+Windows+стрілки`: Визначення кількох слів, що об'єднує
  кілька слів разом, кількість слів налаштовується.

Жести можна налаштувати в панелі налаштувань WordNav.

## Примітки

* Наразі WordNav не змінює жести `Control+Shift+стрілка вліво/стрілка
  вправо` для вибору слів, оскільки реалізація таких команд значно
  складніша.
* Якщо ви хочете використовувати функцію віртуальних робочих столів у
  Windows 10, не забудьте вимкнути комбінації клавіш Control+Windows+стрілки
  або в панелі налаштувань WordNav, або в діалозі жестів вводу NVDA.
* WordNav не працює надійно у VSCode, оскільки завдяки своїй внутрішній
  оптимізації VSCode подає лише кілька рядків вмісту файлів одночасно, які
  змінюються динамічно, і це іноді заважає алгоритму WordNav.

[[!tag dev stable]]

[1]: https://www.nvaccess.org/addonStore/legacy?file=wordnav
